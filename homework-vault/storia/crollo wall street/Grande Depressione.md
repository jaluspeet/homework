La **Grande depressione** (detta anche **Grande crisi** o **Crollo di Wall Street**) fu una grave [crisi economica](https://it.wikipedia.org/wiki/Recessione "Recessione") e [finanziaria](https://it.wikipedia.org/wiki/Crisi_finanziaria "Crisi finanziaria") che sconvolse l'[economia](https://it.wikipedia.org/wiki/Economia "Economia") mondiale alla fine degli [anni venti](https://it.wikipedia.org/wiki/Anni_1920 "Anni 1920"), con forti ripercussioni anche durante i primi anni del [decennio successivo](https://it.wikipedia.org/wiki/Anni_1930 "Anni 1930"). Ebbe origine da contraddizioni simili a quelle che avevano portato alla [crisi economica del 1873-1895](https://it.wikipedia.org/wiki/Grande_depressione_ (1873-1895) "Grande depressione (1873-1895)"), iniziando negli [Stati Uniti d'America](https://it.wikipedia.org/wiki/Stati_Uniti_d%27America "Stati Uniti d'America") e portando al definitivo crollo (_crack_) della [borsa di New York](https://it.wikipedia.org/wiki/Borsa_di_New_York "Borsa di New York") del 24 ottobre 1929 (_[giovedì nero](https://it.wikipedia.org/wiki/Gioved%C3%AC_nero "Giovedì nero")_) dopo anni di [boom azionario](https://it.wikipedia.org/wiki/Boom_di_Wall_Street_del_1924 "Boom di Wall Street del 1924").

Gli effetti [recessivi](https://it.wikipedia.org/wiki/Recessione "Recessione") furono devastanti sia nei [paesi industrializzati](https://it.wikipedia.org/wiki/Paesi_industrializzati "Paesi industrializzati") sia in quelli esportatori di [materie prime](https://it.wikipedia.org/wiki/Materie_prime "Materie prime") con un calo generalizzato della [domanda](https://it.wikipedia.org/wiki/Domanda_e_offerta "Domanda e offerta") e della [produzione](https://it.wikipedia.org/wiki/Produzione "Produzione"); il [commercio](https://it.wikipedia.org/wiki/Commercio "Commercio") internazionale diminuì considerevolmente e con esso i [redditi](https://it.wikipedia.org/wiki/Reddito "Reddito") dei [lavoratori](https://it.wikipedia.org/wiki/Lavoratore "Lavoratore"), il [reddito fiscale](https://it.wikipedia.org/wiki/Reddito_fiscale "Reddito fiscale"), i [prezzi](https://it.wikipedia.org/wiki/Prezzo "Prezzo") e i [profitti](https://it.wikipedia.org/wiki/Profitto "Profitto"); le maggiori città di tutto il mondo furono duramente colpite, in special modo quelle che basavano la loro economia sull'[industria pesante](https://it.wikipedia.org/wiki/Industria_pesante "Industria pesante"); il [settore edilizio](https://it.wikipedia.org/w/index.php?title=Settore_edilizio&action=edit&redlink=1 "Settore edilizio (la pagina non esiste)") subì un brusco arresto in molti paesi; le aree agricole e rurali soffrirono considerevolmente in conseguenza di un crollo dei prezzi fra il 40% e il 60%; le zone minerarie e forestali furono tra le più colpite a causa della forte diminuzione della domanda e delle ridotte alternative d'impiego [occupazionale](https://it.wikipedia.org/wiki/Occupazione "Occupazione").